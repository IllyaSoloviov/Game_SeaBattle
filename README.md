# Game SeaBattle

## Бриф / Технічне завдання: Веб-гра «Морський бій»

___

## 1. Мета проєкту

Розробити клієнтську частину класичної гри «Морський бій» для гри в браузері. Проєкт передбачає режим гри «гравець проти
комп'ютера» (PvE) з двома основними фазами: розстановка кораблів та бій.
___

## 2. Основний функціонал

  ### Етап 1: Розстановка кораблів
- Ігрове поле: Створюються два ігрові поля розміром 10x10 клітинок: для гравця та для комп'ютера.

- Флот гравця: Гравець має стандартний набір з 10 кораблів (1x чотирипалубний, 2x трипалубних, 3x двопалубних, 4x
  однопалубних).

- Інтерактивна розстановка:

    - Гравець розставляє кораблі на своєму полі за допомогою механіки Drag-and-Drop.

    - Кораблі можна обертати (змінювати орієнтацію з горизонтальної на вертикальну) за допомогою кліку правою кнопкою миші.

- Валідація розміщення: Система не дозволяє розміщувати кораблі:

    - За межами ігрового поля.

    - З перетином інших кораблів.

    - Впритул один до одного (включно по діагоналі).

    - Під час перетягування клітинки підсвічуються зеленим (можна ставити) або червоним (не можна).

- Розстановка комп'ютера: Кораблі противника розставляються автоматично за тими ж правилами.

### Етап 2: Бій
- Початок гри: Кнопка «Почати гру» стає активною тільки після того, як гравець розставить усі свої кораблі.

- Перехід до бою: Після натискання кнопки:

    - Панель з кораблями для розстановки зникає.

    - Поле гравця блокується для будь-яких змін.

    - Поле противника стає інтерактивним для здійснення пострілів.

- Ігровий процес:

    - Гравець робить хід, клікаючи на клітинку поля противника.

    - Система фіксує результат пострілу: влучення або промах.

    - Клітинки відповідно маркуються візуально (наприклад, червоним хрестиком — влучення, крапкою — промах).

    - Наступний крок: реалізація ходу комп'ютера та визначення переможця.

___

## 3. Вимоги до інтерфейсу (UI/UX)

- Головний екран: має містити панель з кораблями гравця, його ігрове поле та поле противника.

- Інтерактивність: чіткий візуальний відгук на дії користувача (перетягування, підсвітка, кліки).

- Мінімалістичний дизайн: основна увага на ігровому процесі.

___

## 4. Технічні вимоги

- Стек технологій: HTML5, CSS3, JavaScript.

- Структура проєкту: DOM-маніпуляції, логіка дошки, логіка гри, ШІ, константи.

- Сумісність: коректна робота в останніх версіях сучасних браузерів (Chrome, Firefox, Safari, Edge).
